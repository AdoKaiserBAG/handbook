---
title: Manuale
slug: manuale
translationKey: handbook
description: 
keywords: [I14Y, piattaforma di interoperabilità I14Y, IOP, introduzione, interoperabilità, utilizzo multiplo, Svizzera, raccolta di dati, interfaccia elettronica, collezioni di dati, API, principio «once-only», utilizzo secondario di dati, armonizzazione, standardizzazione, manuale, handbook]
weight: 20
type: docs
---

Il presente manuale illustra le funzioni principali della piattaforma di interoperabilità I14Y. Contiene numerose istruzioni passo per passo e fornisce inoltre indicazioni su particolari tecnici come informazioni di fondo sull'armonizzazione e sulla standardizzazione di dati.

Il primo capitolo si concentra su [ruoli e processi](/handbook/de/rollen_prozesse) propri della gestione dei dati. Nella parte intitolata [Cercare metadati](/handbook/de/metadaten_abrufen) sono mostrati i diversi modi per reperire informazioni nella piattaforma I14Y. Nel capitolo successivo, [Pubblicare metadati],(/handbook/de/publikation) viene spiegato come pubblicare sulla piattaforma descrizioni di collezioni di dati, interfacce elettroniche ed elementi dati. Infine vi è illustrato come si compila il registro dei servizi offerti dalla autorità. 

<!--Später ergänzen: Nebst den schriftlichen Anleitungen enthält dieses Handbuch auch einige Videotutorials.--> 
Il manuale contiene inoltre un [glossario](/handbook/de/glossar) con termini tecnici, un [elenco di link verso pagine web](/handbook/de/anhang/weblinks), una panoramica degli [enti partner](/handbook/de/partner) nonché un [registro](/handbook/de/anhang/changelog) contenente le modifiche più importanti apportate alla piattaforma.

Le funzionalità della piattaforma di interoperabilità I14Y vengono costantemente ampliate. E lo stesso vale per il presente manuale, che viene regolarmente aggiornato. Avete qualche proposta di miglioramento? Oppure volete condividere con noi le vostre esperienze di utilizzo del manuale o della piattaforma? [Scriveteci!](mailto:i14y@bfs.admin.ch). Questo manuale è gestito attraverso la [piattaforma di gestione dei codici GitHub](https://github.com/I14Y-ch/handbook/) . Se lo desiderate, siete invitati a inoltrarci una pull request con le vostre proposte di miglioramento.

{{<alert title="Come si inoltra una pull request?" color="success">}}

Il manuale I14Y è scritto in linguaggio di formattazione, detto anche di marcatura o in inglese _Markup Language_. Il software [Hugo](https://gohugo.io) converte i dati di testo in una pagina web. I contenuti di questo manuale sono gestiti sulla piattaforma di gestione di codici GitHub. Le proposte di modifica possono essere inserite e inoltrate attraverso questo canale, ovvero seguendo l'usuale workflow di GitHub. In alternativa possono essere segnalate direttamente nel browser web.  

1. Creare un account sulla piattaforma di gestione di codici GitHub. Effettuare il login. 
2. Aprire il [repository con il manuale](https://github.com/I14Y-ch/handbook/). I contenuti di testo si trovano nel registro _content_, suddivisi per lingua, capitolo e sottocapitolo. I file con estensione _.md_ contengono il testo vero e proprio e i grafici. Cercare la parte di testo da modificare. Visualizzare il testo grezzo. 
3. Per modificare il testo, cliccare sull'icona a forma di matita nell'angolo in alto a destra. Apportare le modifiche necessarie tenendo conto delle [regole di sintassi della formattazione](https://www.markdownguide.org/basic-syntax/).
4. Inserire nel modulo sottostante una breve descrizione della modifica apportata. Quindi inviare la proposta facendo clic sull'apposito pulsante. La vostra proposta sarà esaminata appena possibile dal team I14Y e, se del caso, integrata nel manuale.

{{</alert>}}
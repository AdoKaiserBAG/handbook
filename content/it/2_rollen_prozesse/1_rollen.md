---
title: Ruoli
slug: ruoli
weight: 10
type: docs
keywords: [I14Y, piattaforma di interoperabilità, interoperabilità, Modello dei ruoli, amministratori dei dati, gestione dei dati, detentori dei dati, utente dei dati]
---

Alcuni utenti della piattaforma I14Y intendono utilizzarla solo per consultazione, per reperire le voci contenute al suo interno. Altri invece vogliono inserirvi metadati. Altri ancora convalidano le informazioni e le pubblicano. Per regolare i diritti di accesso e le competenze di elaborazione, sulla piattaforma I14Y viene utilizzato il [modello dei ruoli della Confederazione per la gestione dei dati] (https://www.bfs.admin.ch/bfs/de/home/nadb/nadb.assetdetail.14965606.html). Il modello in questione distingue i ruoli seguenti:

- __Data Owner__ I (_detentori dei dati_) decidono il contenuto e lo scopo di una collezione di dati. La commissionano e se ne assumono la responsabilità. 
- __Data Stewards__ Gli (_amministratori dei dati_) sono responsabili per gli aspetti tecnici della gestione dei dati. Coordinano inoltre i lavori di standardizzazione e armonizzazione delle collezioni di dati. Questo ruolo esiste sia all'interno dell'ente (_amministratore dei dati a livello locale_ o _local data steward_) che a livello nazionale (_amministratore svizzero dei dati_ o _swiss data steward_) o in un'area specialistica (ad esempio, _amministratore dei dati statistici_ o _data steward statistics_).
- __Data Custodians__ I (_custodi dei dati_) sono responsabili dei compiti tecnici, come la gestione delle banche dati.
- __Data Consumer__ Gli (_utenti dei dati_) effettuano ricerche di dati e li elaborano secondo i loro bisogni. 

Chi intende cercare sulla piattaforma di interoperabilità I14Y solo dati pubblici, non ha bisogno di effettuare alcun login. Tuttavia, per visualizzare le voci non pubbliche del proprio ente, occorre avere un account con le necessarie autorizzazioni. E lo stesso vale naturalmente anche per chi voglia registrare, modificare, convalidare o pubblicare metadati. I diritti di accesso corrispondenti sono di solito concessi dagli amministratori interni all'ente al momento dell'apertura dell'account ([v. la sezione Gestione account](/handbook/it/gouvernanz/gestione-degli-account)). 

La tabella seguente mostra quali compiti possono essere svolti per ogni ruolo. Si distinguono due livelli: quello dell'ente interessato (ad esempio un ufficio federale, un Cantone o un Comune) e il più alto livello nazionale. Nella pratica, negli enti più piccoli può succedere che una persona assuma diversi di questi ruoli. Viceversa, in enti grandi spesso più persone si dividono lo stesso ruolo. 

| Ruolo | Diritti |
| ----  | ---- |
| _Data Consumer_ | La piattaforma di interoperabilità I14Y può essere visitata senza un account utente. Per gli utenti non registrati, sono visibili solo i metadati inseriti come pubblici. Peraltro, senza effettuare il login non è possibile registrare metadati. Sulla piattaforma I14Y, oltre ai metadati pubblici gli utenti registrati e che hanno effettuato il login possono vedere anche le voci non pubbliche del proprio ente. Tuttavia li possono solo visualizzare, ma non modificare o pubblicare. |
| _Stewardship Organization Viewer_ | Oltre ai metadati pubblici, gli _Organizational Viewer_ (osservatori dell'ente) possono vedere anche i metadati interni del proprio ente. Non hanno tuttavia i diritti per modificarli. |
| _Submitter_ | I contributori (submitters) registrano i metadati su mandato dei _Local Data Stewards_. Non possono però convalidare i loro inserimenti né attivarli. Possono vedere i metadati pubblici e i contenuti del proprio ente. |
| _Local Data Steward_ | Gli amministratori dei dati a livello locale garantiscono che per ogni ente le indicazioni siano il più complete possibile. Controllano inoltre che i criteri formali siano rispettati e fanno in modo che le collezioni di dati siano armonizzate e standardizzate. Se le informazioni inserite sull'IOP I14Y sono corrette, sbloccano i metadati. Se una voce deve essere pubblicata per tutti e dichiarata conforme allo standard, le persone responsabili dei dati a livello locale inoltrano i metadati al servizio di interoperabilità perché vengano convalidati. |
| _Servizio di interoperabilità_ | Il servizio di interoperabilità (IOS), ovvero il team I14Y, annesso all'Ufficio federale di statistica (UST), coordina la standardizzazione e l'armonizzazione dei dati in tutta la Svizzera. Sviluppa strumenti, assicura il coordinamento delle attività di standardizzazione e armonizzazione tra gli enti partecipanti e fornisce supporto agli amministratori dei dati a livello locale nella modellazione dei metadati. Il personale del servizio di interoperabilità deve confermare se un'offerta di dati sulla piattaforma di interoperabilità I14Y può essere contrassegnata come conforme allo standard. |
| _Swiss Data Steward_ | In qualità di _amministratore svizzero dei dati_, l'Ufficio federale di statistica coordina le attività di standardizzazione e armonizzazione dei dati amministrativi delle amministrazioni pubbliche. |
{.roles}
